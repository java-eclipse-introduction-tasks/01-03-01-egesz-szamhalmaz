# 01-03-01-egesz-szamhalmaz
Műveletek az egész számhalmazon
## Feladatok
### RectangularCuboidProject    
A diákok azt a feladatot kapják, hogy téglatestet készítsenek, úgy hogy mindegyik élének hossza cm-ben kifejezve egész szám legyen. Írjunk programot amely meghatározza, hogy a téglatestbe hány köbcenti víz tárolható. Kérjünk be egy téglatest oldalait cm-ben, majd írassuk ki annak térfogatát! (V=a*b*c). A program felhasználóbarát legyen és használja a megfelelő mértékegységet!    
### MultiplicationTableProject    
A diákok az ötös szorzótáblát tanulják. Elvárás, hogy ismerjék az öttel osztható számokat. Írjon programot ennek a feladatnak a gyakorlására. Kérjen be egy egész számot, a program pedig írja ki, hogy a szám öttel osztva milyen maradékot ad!    
### ClassificationOfStudentsIntoClassesProject    
Egy iskolába jelentkező összes diákot be kell sorolni osztályokba. Egy osztályba legfeljebb 26 tanuló lehet. Az iskola az összes jelentkező diákot felveszi. Írjon programot, amely a jelentkező diákok száma alapján meghatározza hány osztályt kell indítani. A program írja ki, hogy az utolsó beiskolázott osztályban hány diák lesz. Azt is írja ki, hogy abba az osztályba még hány diákot tudnak még felvenni!    
### TileProject    
Téglalap alakú fürdőszobához padlócsempét vásárolunk. A fürdőszobát úgy készítették el, hogy oldalméretük méterben kifejezve pont egész szám. Egy doboz csempe 1,5 négyzetméter csempét tartalmaz. Írjunk programot a szükséges csempe meghatározására. Kérjük be a fürdőszoba oldalméreteit, adjuk meg, hogy hány dobozzal kell vásárolni! Fontos, hogy csak egész dobozt vehetünk meg! (pl. 2m*3m-es fürdőszobához pontosan 5 doboz kell, de pl. 2m*2m-es fürdőszobához nem elég két csomag).     

